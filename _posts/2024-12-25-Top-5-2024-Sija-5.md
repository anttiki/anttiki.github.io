---
layout: post
title: 2024 Top 5 - Sija 5 
---
Olen jo useamman vuoden vaihteessa nauttinut [Eggplant -podcastin](https://eggplant.show/) jaksosta, jossa podcastin hostit listaavat omat top 5 -pelinsä. Tämän innoittamana kirjoitan omista vuoden 2024 top 5 -peleistäni.
![Slice & Dice](https://anttiki.github.io/images/slice-n-dice.png "Slice & Dice")

Kirjoitettaessa lista alkoi paisua, joten julkaisen nämä yksi kerrallaan, aloittaen sijalta 5. Ja joka postauksen yhteydessä nimeän yhden kunniamaininnan. 

Top 5-listani muut postaukset: [5. sija](https://anttiki.github.io/Top-5-2024-Sija-5/) - [4. sija](https://anttiki.github.io/Top-5-2024-Sija-4/) - [3. sija](https://anttiki.github.io/Top-5-2024-Sija-3/) - [2. sija](https://anttiki.github.io/Top-5-2024-Sija-2/) - [1. sija](](https://anttiki.github.io/Top-5-2024-Sija-1/).

Raakkasin muuten top 5 -listaltani pois vetämäni roolipelisessiot ja kampanjat, jotta homma pysyisi yksinkertaisena.

## Sijalla 5: Slice & Dice

[Slice & Dice](https://tann.itch.io/slice-dice) on luolaholvausmobiilipeli, jonka juju on se, että jokaista holvailijaseurueen hahmoa kohti heitetään yhtä noppaa joka kierros. Ja hahmojen luokka ja kokemus määrittävät, mitä toimintoja hahmojen noppien eri tahoilta löytyy. 

![Slice & Dice](https://anttiki.github.io/images/slice-n-dice.png "Slice & Dice")

Tämän yksinkertaiselta kuulostavan perusidean pohjalle on rakennettu erinomainen ja monipuolinen mobiilipeli. Pelin yksi erä kestää alle 10 minuuttia, mikä tekee pelisä mukavaa taukoajanvietettä. 

Pelin perusmekaniikka on erittäin toimiva. Eri hahmoluokat, tasojen nousun edistymisvaihtoehdot ja esineet tuovat loputtomasti mutaatioita peruspelimekaniikkaan. Pelin lukuisat eri pelimoodit laajentavat variaatiota entisestään.

Alkuvuodesta ja keväällä pelasin Slice & Diceä todella paljon. Kesällä pelin pelaaminen jäi, enkä ole syksyllä palannut. Puzzmo Crosswords (jonka tulen mainitsemaan kunniamaininnoissa) on korvannut tämän luurissani lyhyenä taukopelinä.

Slice & Dicen olen alunperin löytänyt The Eggplant -podcastin suosittelemana.

Kevään pelimäärillä Slice & Dice pääsee mun vuoden 2024 pelien top 5:en juuri ja juuri.

## Kunniamaininta: Puzzmo Daily Cross|word

[Puzzmo Cross\|word](https://www.puzzmo.com/game/crossword) korvasi Slice & Dicen go to -mobiilipelinäni syksyllä 2024. Olin alkanut ratkoa Puzzmon ristisanoja jo alkuvuodesta 2024, The Eggplant -podcastin suosittelemana tietty.

![Puzzmo Crossword](https://anttiki.github.io/images/puzzmo1.jpg "Puzzmo Crossword")

Puzzmo on webbiappis, jossa on useita päivittäisiä pähkinöitä. Ristisana on niistä suosituin ja myös ainoa peli, mitä pelaan lähes päivittäin.

Alkuun Puzzmon englanninkieliset ja amerikkakeskeiset ristisanat olivat itselleni turhan haastavia, mutta pikkuhiljaa olen päässyt sisään genreen. Taylor Swiftin albumien ja Sabrina Carpenterin biisien nimet joudun edelleen tosin googlaamaan.

![Vuoden stattini Puzzmossa](https://anttiki.github.io/images/puzzmo2.jpg "Vuoden stattini Puzzmossa")

Useimmiten ristisanojen ratkominen on palkitsevaa toimintaa. Silloin tällöin tosin vaikeustaso ei ole itselleni kohdillaan, mikä aiheuttaa turhautumista. Tämän takia vain kunniamaininta eikä paikkaa top 5:ssä tällä erää.
