---
layout: post
title: 2024 Top 5 - Sija 4 
---
Tässä postauksessa jatkuu listaus omista vuoden 2024 top 5-peleistäni. Listaukseen innoitti erinomainen [Eggplant -podcast.](https://eggplant.show/)
![For The Queen](https://anttiki.github.io/images/for-the-queen-header.jpg "For The Queen")

Top 5-listani muut postaukset: [5. sija](https://anttiki.github.io/Top-5-2024-Sija-5/) - [4. sija](https://anttiki.github.io/Top-5-2024-Sija-4/) - [3. sija](https://anttiki.github.io/Top-5-2024-Sija-3/) - [2. sija](https://anttiki.github.io/Top-5-2024-Sija-2/) - [1. sija](](https://anttiki.github.io/Top-5-2024-Sija-1/).

Raakkasin muuten top 5 -listaltani pois vetämäni roolipelisessiot ja kampanjat, jotta homma pysyisi yksinkertaisena.

## 4. sija: For The Queen (2nd edition)

[For The Queen](https://darringtonpress.com/forthequeen/) on Alex Robertsin tarinapeli, jonka toinen laitos julkaistiin toukokuussa 2024. Olin pelannut ja tykännyt kovasti For The Queenin 1. laitoksen hackista Wizrd’s Towerista, joten hankin pelin uuden laitoksen itselleni heti ilmestymisen jälkeen toukokuussa.

![For The Queen](https://anttiki.github.io/images/for-the-queen1.jpg "For The Queen")

For The Queen:ssa pelaajat kertovat yhdessä mukaansatempaavan tarinan kuningattaren matkasta pelastaakseen kuningaskuntansa  ja hänen seuralaistensa (pelaajahahmot) vaiheista. Mitä opitte kuningattaresta (ja itsestänne) matkan varrella? Päädyttekö lopulta tukemaan häntä vai vastustamaan häntä? 

Olen pelannut peliä 5+ kertaa tämän vuoden aikana. Paikallisen roolipeliyhdistyksen Hepron jäsenten kanssa, perhepiirissä, ystäväperheen kanssa ja niin edelleen.

Pelistä on tehty erittäin helppo oppia ja aloittaa pelaaminen. Uusille pelaajille ei tarvitse opettaa mitään, pelin sääntökortit (13 lausetta) voidaan lukea yhdessä pelin aluksi. 

![For The Queen - alkutilanne](https://anttiki.github.io/images/for-the-queen2.jpg "For The Queen - alkutilanne")

Pelin kortit ovat myös todella kauniita, eritoten inspiraatiota tuovat kuningatar-kuva-kortit. Peli on hyvin vapaata yhteistä tarinankerrontaa, mikä tekee pelin pelaamisesta erityisen mielenkiintoisen kokemuksen erityisesti uuden porukan kanssa.

Näillä avuilla For The Queen pääsee sijalle 4 vuoden 2024 pelien top 5:ssä.

## Kunniamaininta: Desperation

[Jason Morningstarin Desperation](https://bullypulpitgames.itch.io/desperation) on pelinä samantyylinen kuin For The Queen. Pelin teema on hyvin erilainen: Desperation sisältää kaksi skenaariota goottikauhua, jossa luultavaa on, että kaikki henkilöhahmot kuolevat session aikana.

![Desperation](https://anttiki.github.io/images/desperation.jpg "Desperation")

Peliä pelataan korteilla samaan tapaan kuin For The Queenia. Erona For The Queeniin Desperationissa on kortit myös tarinan jokaiselle henkilöhahmolle ja tärkeimmille lokaatioille. Desperationissa pelaajat eivät pelaa hahmoa, vaan kertovat eri hahmoille koituvista tapahtumista.

For The Queen vie voiton näistä kahdesta. Desperation on myös mielenkiintoinen peli ja helppo pelata, mutta sen teema ja toteutus tekevät siitä vähemmän kiinnostavan pelata uudelleen kuin For The Queen. 
