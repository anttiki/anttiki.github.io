---
layout: post
title: Under Hollow Hillsia suomeksi
---

Note: This post is about my own (totally unofficial and not endorsed by the game's creators) Finnish translations of some of the playbooks of [Under Hollow Hills](https://lumpley.games/under-hollow-hills/) table-top role-playing game. 

# Under Hollow Hills

Tutustuin taannoin Meguey ja Vincent Bakerin uuteen roolipeliin Under Hollow Hillsiin ja innostuin heti. 
Keijusirkusaiheinen peli tuntui vievän powered by the Apocalypse -pelisysteemiä uusiin tuoreisiin suuntiin.
Kokeilin vetää peliä parin porukan kanssa oneshotteina. Nopsaan huomasin, että pelin perussäännöissä ja playbookeissa
oleva elävä ja vivahteikas englannin kieli haittasi pelin pelaamista suomeksi. 

Kokeilin ensin helpottaa tätä merkkaamalla suomennoksia erikoisimmista sanoista playbookkien marginaaleihin. 
Tämä ei tuntunut kuitenkaan riittävältä tuelta suomenkieliseen pelaamiseen. 

Lopulta päädyin siihen, että minun kannattaisi koittaa suomentaa pelikirjat ja yleiset pelimateriaalit, kuten ilmeisten siirtojen kuvaukset.

Ryhdyin tähän urakkaan kesäkuun alussa tarkoituksenani pelauttaa Under Hollow Hillsiä Ropeconissa. 
Heinäkuun loppuun mennessä olin saanut 7 pelin kolmestatoista pelikirjasta suomennettua, samoin ilmeiset siirrot sekä 
sirkusesityksen ajolistan suunnittelu-handoutin.

Jaan suomennokseni PDF:nä [tässä](/images/uhh-pelikirjat-siirrot-esityksen-ajolista.pdf). Se ei ole millään muotoa virallinen pelin suomennos eikä sillä ole pelintekijöiden siunausta (tosin olen maininnut heille että olen pelikirjoja suomentamassa). 
Eikä pelkillä pelikirjoilla voi peliä tietysti pelatakaan. Sitä vaeten kannattaa hankkia [pelin alkuperäinen ohjekirja-pdf](https://lumpley.games/under-hollow-hills/).

Tein suomennokset melko nopeasti, vaikkakaan en kiireellä. Olen myös kiinnostunut suomentamaan loput pelikirjat sekä parantamaan suomennoksia. 
Jos sinulle tulee mieleen parannusehdotuksia taikka haluat auttaa suomennosurakassa niin minut saa kiinni esim. [Twitteristä (@anttiki)](https://twitter.com/anttiki) taikka Discordista (anttiki#2779).

Vedän myös mieluusti intro-oneshotteja Under Hollow Hillsistä kiinnostuneille porukoille, sikäli kun kalenterini antaa periksi. 
Laita mulle viestiä Twitterissä tai Discordissa, jos tälläinen kiinnostaa.
