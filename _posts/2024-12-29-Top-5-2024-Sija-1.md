---
layout: post
title: 2024 Top 5 - Sija 1 
---
Tässä postauksessa jatkuu listaus omista vuoden 2024 top 5-peleistäni. Listaukseen innoitti erinomainen [Eggplant -podcast.](https://eggplant.show/) 
![Miami Vice](https://anttiki.github.io/images/miami-vice-cast.png "Miami Vice")

Top 5-listani muut postaukset: [5. sija](https://anttiki.github.io/Top-5-2024-Sija-5/) - [4. sija](https://anttiki.github.io/Top-5-2024-Sija-4/) - [3. sija](https://anttiki.github.io/Top-5-2024-Sija-3/) - [2. sija](https://anttiki.github.io/Top-5-2024-Sija-2/) - [1. sija](https://anttiki.github.io/Top-5-2024-Sija-1/).

Raakkasin muuten top 5 -listaltani pois vetämäni roolipelisessiot ja kampanjat, jotta homma pysyisi yksinkertaisena.

## 1. Miami Vice -roolipeli, 3. ja viimeinen tuotantokausi

Syksyllä 2022 startannut Miami Vice -pöytäroolipelikampanjamme sai päätöksensä tänä syksynä. Pelasin pelissä James “Sonny” Crockett:ia. Muut pelaajahahmot olivat etsivät Gina Navarro Calabrese, Trudy Joplin ja Ricardo Tubbs.

![Miami Vice](https://anttiki.github.io/images/miami-vice-cast.png "Miami Vice")

### Propit ja sivuhahmot

Myös PJn huolella valmistelevat propit nostivat pelikokemusta korkeampiin sfääreihin. Katso vaikka allaolevaa kuvaa pelipöydästä.

![Miami Vice](https://anttiki.github.io/images/miami-vice1.jpg "Miami Vice")

Pelissämme yksi hieno yksityiskohta oli vierailevat pelaajat sivuhahmojen roolissa. Kerran, kun etsiväporukkamme hajaantui, pääsimme myös itse pelaamaan sivuhahmoja vuorotellen session (tai parin) verran. 

### Parempi kuin tv-sarja

Toisin kuin tv-sarja, peli sisälsi paljon aitoa Miamin historiaa - myös tapahtumia ja yksityiskohtia, joiden täysi historiallinen merkitys paljastui vasta jälkeenpäin. 

Pelaajahahmot olivat myös hyvin kirjoitettuja ja syvenivät kamppiksen aikana. Ja kanssapelaajat ovat täyttä timanttia!

![Miami Vice](https://anttiki.github.io/images/miami-vice2.jpg "Miami Vice")
Kun juhlistimme viimeisen session lopuksi tuotantokautta, huomasin Crockettin antaneen minulle reilusti vaikutteita...

Näiden seikkojen takia Miami Vicen 3. kausi nousi pelivuoteni 2024 kärkisijalle.

### Menneestä tulevaan ja kohti tähtiä

Aloitettiin tämän jälkeen Alien USCMC-kamppis samalla porukalla – siitä todennäköisesti lisää viimeistään ensi vuoden top 5:ssä - eli odotukset on kahden session jälkeen korkealla

## Kunniamaininta: [Etiäinen -ropepodcast](https://etiainenpodcast.wordpress.com/podcast/)

![Etiäinen](https://anttiki.github.io/images/etiainen.png "Etiäinen")

Aloitimme [Etiäinen -podcastin](https://etiainenpodcast.wordpress.com/podcast/) tekemisen joulukuussa 2023. Olin aluksi yllättynyt siitä, että minut kutsuttiin podcastiin mukaan pelaamaan. Vuoden aikana olemme julkaisseet 35+ jaksoa ja esiintyneet livenä Ropeconissa. Ja hauskaa on ollut!

Podcastimme on myös kehittynyt vuoden aikana – tästä kiitokset kanssapelaajille, erityisesti Petrille ja Exolle / ELFille! Nauhoitustilat tarjoavaa Cafe Boardgamea unohtamatta.

![Etiäinen](https://anttiki.github.io/images/etiainen2.jpg "Etiäinen")

Etiäinen on myös löytänyt oman, pienen mutta pippurisen, kuulijakuntansa tämän vuoden aikana. Eikä huolta – homma jatkuu myös ensi vuonna!

Kuuntele [Etiäistä](https://etiainenpodcast.wordpress.com/podcast/): [Spotifyssä](https://podcasters.spotify.com/pod/show/etiainen) / [YouTubessa](https://www.youtube.com/@Etiainen.podcast).

